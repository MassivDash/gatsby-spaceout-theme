---
title: Część 1 - O psie podrzuconym w pudełku po bananach 
author: Jan Śpiewak
date: 2019-11-26
hero: ./images/box.jpg
excerpt: W małym domku pod miastem mieszkała Pani Profesor Zenobia Gruszczyńska. Była ona emerytowaną paleontolożką, czyli panią od badania prehistorycznych skamielin. Mieszkała nader skromnie. Całe życie pracowała i wychowywał wraz z mężem, również profesorem archeologii, dwójkę dzieci. Od kilku lat mieszkała w domu zupełnie samotnie. Zawsze odziana w żałobną czerń zamknęła się w czterech ścianach. Sąsiedzi rzadko ją wydawali. Ogród wokół domku zupełnie zdziczał. Niepielęgnowane róże rozrosły się do wielkich rozmiarów. Niestrzyżony trawnik przypominał afrykański busz. Zielone pędy wyrastały z ziemi pnąc się do góry po ścianach domku, tak jakby natura chciała zagarnąć to, co do niej należało. Tylko zapalone do późno światło na pierwszym piętrze zdradzało, że ktoś mieszkał w domu. Nie zawsze tak było. 
---

W małym domku pod miastem mieszkała Pani Profesor Zenobia Gruszczyńska. Była ona emerytowaną paleontolożką, czyli panią od badania prehistorycznych skamielin. Mieszkała nader skromnie. Całe życie pracowała i wychowywał wraz z mężem, również profesorem archeologii, dwójkę dzieci. Od kilku lat mieszkała w domu zupełnie samotnie. Zawsze odziana w żałobną czerń zamknęła się w czterech ścianach. Sąsiedzi rzadko ją wydawali. Ogród wokół domku zupełnie zdziczał. Niepielęgnowane róże rozrosły się do wielkich rozmiarów. Niestrzyżony trawnik przypominał afrykański busz. Zielone pędy wyrastały z ziemi pnąc się do góry po ścianach domku, tak jakby natura chciała zagarnąć to, co do niej należało. Tylko zapalone do późno światło na pierwszym piętrze zdradzało, że ktoś mieszkał w domu. Nie zawsze tak było. 

Swojego męża Melchiora Szpaka profesor Zenobia poznała na studenckich letnich praktykach. W trzydziestostopniowym upale poszukiwali śladów mamutów. Żadnego mamuta nie znaleźli, ale odkryli coś innego. Od tego czasu stali się nierozłączni. Jeździli na wykopaliska, robili z gipsu odlewy zwierząt, które stąpały po ziemi miliony lat temu. Szybko wzięli ślub. Zamieszkali razem w małym domku pod miastem. Melchior został pracownikiem Muzeum Historii Naturalnej. Jego żona została na uniwersytecie. Uczyła kolejne pokolenia paleontologów. 

Melchior miał hopla na punkcie psów. Sam wychowywał się z psami i nie mógł zrozumieć, że jego żona woli koty. Starali się o dzieci, ale nic z tego nie wychodziło. Pusty dom doskwierał małżeństwu. Profesor postanowił przygarnąć bezdomnego kundelka, który przypałętał się w muzeum. Wracał do domu z psem i bardzo się denerwował. Nie powiedział nic żonie o psiaku. Pewnie Zenobia go wygoni z domu. Jak mógł być taki bezmyślny!. Wielokrotnie słyszał od niej całe tyrady na temat przewagi kotów nad psami. Psy są niehigieniczne, linieją, nie myją się i liżą własne tyłki. Zenobia tak nie znosi brudu. 

Przekraczał próg do domu zupełnie przerażony. Delikatnie przekręcił klucz w zamku, otworzył drzwi i zrobił pierwszy krok. Starał się nie wydawać żadnych dźwięków. Podłoga lekko zaskrzypiała. Zrobił kolejny krok, gdy wtem z góry dobiegło go wołanie. Melchiorze ,to Ty?! Pies zaszczekał. Zenobia zbiegła na dół i rzuciła się mężowi w ramiona. Nie zwróciła uwagi na małego kundelka. Na profesora czekała niesamowita nowina. Zenobia była w ciąży. Szczęśliwy traf! Wykrzyknął profesor. Zenobia była tak szczęśliwa, że pokochała z miejsca przeprowadzoną przez męża przybłędę. 

Czarnego włochatego kundelka niewiele większego od jamnika nazwali z tej okazji Feliksem. Po łacinie felix znaczy szczęśliwy. Przypomniał sobie wówczas co powiedział mu kiedyś ojciec - każdy mężczyzna powinien posadzić drzewo, zbudować dom i spłodzić syna. Skrzywił się wówczas na tę myśl. Domu nie zbudował tylko kupił z drugiej ręki od pewnego kolejarza. Właściwie to zawsze chciał mieć córeczkę. Synowie z czasem robią się strasznie męczący. Ale drzewo może zasadzić. Drzewa bardzo lubił. Pobiegł więc z Feliksem do sklepu ogrodniczego. Długo wybierał drzewo, które chciał zasadzić w ogrodzie. W końcu wybrał sadzonkę jabłoni. Wrócił do domu, wziął łopatę i zabrał się do kopania. Po chwili dołek w ziemi był wystarczająco głęboki. Wyciągnął ostrożnie malutkie drzewko z doniczki i włożył do ziemi. Po skończonej operacji otarł ręce, pogłaskał psa. Teraz napiję się herbaty z konfiturą, pomyślał i ruszył do domu. Feliks podniósł nogę i obsikał małe drzewo. Jabłoń rosła szybko i już niedługo jej gałęzie zaczęły latem dawać przyjemny cień, a zapach kwiatów wypełniał całą okolicę. 

Mroźną zimą urodziły się bliźniaki. Lata mijały, a dzieci dorastały w cieniu jabłoni. Gdy drzewo wydało pierwsze owoc, dzieci poszły do szkoły. Pod jabłonią spał w ciepłe letnie dni Feliks. Profesor skoncentrował się na badaniach przodków Feliksa. Za zadanie życia przyjął odnalezienie psiego praojca - brakującego ogniwa między psem a wilkiem. Profesor miał swoją codzienną rutynę, którą wyznaczały mu spacery z Feliksem. Codziennie wstawał przed wschodem słońca. Zakładał buty i wychodził z psem na długi spacer po okolicznych łąkach i polach. Gdy dzieci ukończyły osiemnaście lat, spakowały się i wyprowadziły z domu na studia do miasta. Feliks od tego czasu zaczął coraz rzadziej wychodzić z domu. W przeddzień święta zmarłych Feliks wyszedł ostatni raz na poranny spacer. Profesor wrócił z pracy pierwszy. Feliks leżał pod łóżkiem nieruchomo Owinął go w prześcieradło, chwycił za łopatę i wyszedł z domu. Wykopał głęboki dół pod jabłonką. Podniósł ostatni raz Feliksa. Pogładził go po głowie i ucałował zmierzwioną grzywkę. Potem wstał, spojrzał w niebo. Niech ci piesku dobrze będzie w psim niebie. Profesor Zenobia stała na ganku i płakała. 

Profesor nie chciał już wziąć drugiego psa. Z roku na rok stawał się coraz bardziej markotny. Dzieci coraz rzadziej przyjeżdżały. Przeszli razem z żoną na emeryturę. Profesor zamykał się w swoim gabinecie i studiował do późna w nocy prace naukowe. Pewnego dnia serce profesora stanęło. Profesor Zenobia od tego czasu żyła w żałobie. Ubierała się tylko na czarno. Żyła w świecie skamielin, którymi się otaczała. Dom zamienił się w prawdziwe muzeum historii naturalnej. Po mężu przejęła misję odtworzenia całego drzewa genealogicznego swojego pierwszego psa. Od trzydziestu lat nie była na żadnych wykopaliskach archeologicznych, ale prenumerowała wszystkie pisma naukowe i była na bieżąco z najnowszymi trendami. Żyła więcej niż skromnie. Jedynym luksusem na jaki profesor Zenobia sobie pozwalała, była herbata z jabłkową konfiturą. Nie przyjmowała gości. Zresztą większość jej koleżanek była już dawno na drugim świecie. Niedługo sama zostanę taką skamieliną, myślała często Zenobia. Życie bez Melchiora było puste i samotne. 

---

Profesor Zenobia przez lupę oglądała wielką kość, którą jej mąż wykopał dwadzieścia lat temu na wykopaliskach w Mongolii. Obok leżał album ze zdjęciami różnych prehistorycznych stworzeń, których kości ktoś wykopał po milionach lat. Jej skupienie przerwał dźwięk dzwonka do drzwi. „Ding dong”. Aż podskoczyła na krześle. Ostatnio do drzwi dzwonił listonosz z prenumeratą “Z życia skamielin”. Ale to było tydzień temu, w poniedziałek w południe. Jest już wieczór. Ktoś do mnie? Niemożliwe. Na pewno jakaś pomyłka. Wróciła do oglądania przez lupę kości, starając się ją porównać do zdjęć w albumie. Od strony dworu dobiegł do niej cichy jęk. „Mam omamy. Chyba za dużo tej konfitury”. Przez chwilę panowała cisza. Zenobia nadstawiła uszu. „Może wzrok już nie ten, ale słuch mam przecież ciągle dość dobry” - pomyślała. Cisza. Profesor wróciła do swojej lektury, ale już po chwili usłyszała połączenie wycia z kasłaniem. Ktoś sobie robi ze mnie żarty. To pewnie te dzieci sąsiadów z drugiej strony ulicy. Zaraz im przemówię do rozsądku. Wstała i ruszyła do wejściowych drzwi. Otworzyła je gwałtownie, ale niczego nie dostrzegła. Na dworze padał deszcz. Światło ulicznej latarni ledwo przebijało się przez mrok nocy. Ciężkie krople padały na dach werandy. Ktoś stroi sobie ze mnie żarty - pomyślała jeszcze bardziej wkurzona i zamknęła drzwi. Odwróciła się na pięcie, gdy znowu usłyszała skowyt.” No nie, teraz to was mam”- otworzyła znowu drzwi, podniosła rękę w stronę ciemności i wyrzuciła z siebie – „smarkacze, przestańcie urządzać sobie zabawy. Jak ja Was złapię”! Ciemność była obojętna na krzyki staruszki. Tym razem jednak profesor Zenobia zauważyła tuż pod swoimi nogami tekturowe pudełko. Leżało tuż przy schodach na werandzie. Było lekko otwarte. Na pudełku widniał napis „Banany prosto z palmy”. Wzruszyła ramionami. Już nic nie rozumiała. Wzięła pudełko i zamknęła drzwi. Nie zauważyła cienia, który wkradł się chyłkiem przez szparę w drzwiach do domu.  

Weszła do środka. Skierowała się w stronę kuchni. Zrobię sobie melisę. Nie ma co się denerwować. To naturalne, że dzieci robią sobie takie wygłupy. Postawiła czajnik z wodą na gazie i zaczęła szukać herbaty na półkach. Może coś zjem pomyślała i otworzyła lodówkę. Wyjęła masło, kawałek żółtego sera i postawiła je na stole. Jeszcze kawałek chleba razowego i będziemy mieli kolację. Wyjęła z chlebaka chleb i położyła go na stole obok sera i masła. Odwróciła się do szuflady ze sztućcami, wyjęła nóż i sięgnęła po deskę do krojenia.”” No dobrze, to może jeszcze pomidor. Chwila, ale gdzie jest ser! „Talerzyk na którym leżał ser ,był pusty. Podniosła go dwa razy, jakby chciała się upewnić, czy ser nie schował się pod talerzem. Ser zniknął. Najpierw te jęki na dworze, teraz ten ser, chyba naprawdę już się zestarzałam. Wzruszyła ramionami i posmarowała chleb samym masłem. Z gotowym prowiantem i piciem poszła z powrotem do gabinetu. 

Staranie rozłożyła dwie haftowane serwetki na których położyła talerzyk z chlebem i herbatą. „Tylko nie nakruszyć”, pomyślała. „Chwilę, coś tu nie pasuje. Gdzie jest kość?” Album dalej był na stole, ale kość zniknęła. Przepadła jak amen w pacierzu. Profesor Zenobia obeszła dookoła biurko. Spojrzała w szuflady. Nic. Kość wyparowała. To bezcenny zabytek. Muszę chyba już pójść spać. Jutro na pewno się znajdzie. To z tych nerwów. Skierowała się do łazienki. Przebrała w koszule nocną i umyła zęby. 

Zapaliła światło w sypialni. Pod łóżkiem, jak gdyby nigdy nic, mały szczeniak gryzł kość. Profesor nie wiedziała , co wprawiło ją w większe osłupienie. Obecność psa w jej  sypialni, czy fakt, że szczeniak gryzł eksponat muzealny. Ta kość ma milion lat! Krzyknęła Zenobia i rzuciła się w stronę psa, próbując wyrwać mu obiekt muzealny. Pies był na oko dwa razy mniejszy niż kość. Nie było to więc trudne. Odstawiła ją na wysoką półkę. I spojrzała na psa. Szczeniak spojrzał na nią.” A to ci gagatek”. Szczeniak wyglądał na skrzyżowanie terriera i jakiegoś bliżej nieokreślonego gatunku. Po terrierze miał sierść, tułów i buźkę. Tylko ogon i nogi wyglądały jakby były wzięte z zupełnie innego modelu. Nogi wyglądały jak u górskiej kozy. Małe racice były lekko przekrzywione. Z tyłu wyrastał wielki gruby ogon, który był niemal równie duży co cały tułów. Przypominał antenę radiową, albo ster łodzi. „Na pewno ze mną tu nie zostaniesz, nicponiu”. Pies spojrzał na Zenobię i zamachał antenką. Chciała go podnieść, ale pies zawarczał i ugryzł profesor w palec.” Auuł”! krzyknęła profesor i wypuściła psa z rąk. Pies wybiegł z pokoju. ”Już ja cię zaraz...”. Zaczęła się gonitwa po wszystkich pokojach. Po kwadransie udało się jej zagonić psa do kąta i wsadzić go z powrotem do pudełka. Otworzyła drzwi do domu, wyszła z pudełkiem na ganek i położyła je na ziemi. Na dworze ciągle padał deszcz. Z pudełka wystawała mała główka. Na twarzy Zenobi pojawił się dziwny grymas. Zamknęła oczy, odwróciła się, weszła z powrotem do domu i zamknęła za sobą drzwi. Po chwili zza drzwi dobiegł cichy jęk. „Boże, co ja robię” - pomyślała profesor. „Nie mogę go tak na deszcz wystawiać. Co by pomyślał Melchior!. Wezmę go tylko na jedną noc. Jutro zadzwonię do dzieci i one oddadzą go we właściwe ręce”. 

---
 
Profesor Zenobia powoli otworzyła oczy. Nie była pewna, czy to co się wydarzyło wczoraj w nocy było tylko snem, czy faktycznie ktoś zostawił na jej werandzie psa. Rozejrzała się dookoła. Po psie nie było śladu. Chyba faktycznie miałam wczoraj jakieś omamy. Pies gryzący kość ssaka sprzed milionów lat. Za dużo tej konfitury z jabłka chyba wczoraj zjadłam. Profesor powoli wstała. Położyła delikatnie obie stopy na ziemi. Zimny dotyk podłogi upewnił ją, że już wstała i nie śni. Poszła do łazienki umyć zęby. Ubrała jak zwykle czarny strój. Ten sam, który nosiła codziennie od dnia pogrzebu Melchiora.  Zeszła na dół do kuchni przygotować śniadanie. Zapaliła światło i krzyknęła. Na środku kuchni leżała mała psia kupa. Cała kuchnia była utrzymana w nieskazitelnym porządku. Wszystko było na swoim miejscu. Kupa burzyła ten porządek. Była wtargnięciem zwierzęcej siły w jej czysty i ułożony świat. „Dlaczego mnie na stare lata tak pokarało.!” Załamała ręce i rozejrzała się po kuchni szukając wzrokiem winowajcy, ale pomieszczenie było puste. Profesor wzięła papierowy ręcznik i schyliła się powoli. Jej kręgosłup ostatnio coraz częściej odmawiał jej posłuszeństwa. Większy wysiłek sprawiał, że traciła oddech. Zebrała kupę, wrzuciła ją do śmietnika. Wzięła środek do czyszczenia i mokrą szmatę, znowu się schyliła, żeby skończyć sprzątanie. Chrup. Coś zachrzęściło w kręgosłupie. Ból przeszył Zenobię. Próbowała się wyprostować, ale nie była wstanie. Usiadła powoli na krześle. Po kilku minutach ból minął, a ona mogła z powrotem się wyprostować. Powoli i zachowując maksymalną ostrożność skończyła sprzątać i ruszyła na poszukiwania małego intruza.  

Szukała psiaka wszędzie. Pod łóżkiem, w gabinecie i piwnicy. „Musi być w środku. Nie mógł przecież otworzyć drzwi, wyjść a potem grzecznie je za sobą zamknąć.  Może powinnam go zawołać. Tylko jak zawołać psa, który nie ma imienia. Psie, gdzie jesteś?” Cisza. „Aport, aport” zaczęła wołać przypominając sobie jak jej mąż Melchiora nakłaniał Feliksa do biegania za patykiem. Zupełnie bezskutecznie zresztą. Feliks bieganie za patykiem uważał za poniżej swojej godności. Potrząsnęła głową. „Co ja gadam, przecież on nie ma żadnego patyka. Już wiem. Przekupstwo”. Wróciła do kuchni i otworzyła lodówkę. Co pieski lubią?. Na pewno mięso, ale Zenobia już od dawna go nie jadła. Ser wczoraj zjadł piesek. Zostało masło. Posmarowała kromkę chleba grubą warstwą masła i położyła na ziemi. Usłyszała skrzypienie. Dobiegało z bieliźniarki. Mała szpara w szafie powiększyła się i pojawiła się w niej mała głowa. Widać było, że przed chwilą ktoś wyrwał go z drzemki Pies wyszedł z szafy. I zrobił kilka kroków, zatoczył się i upadł na pyszczek. Widać, że dopiero wstał i próbuje złapać równowagę. Upadek go ostatecznie rozbudził. Szybko skoczył na cztery nogi. Czarna antenka zaczęła się intensywnie poruszać. Podbiegł do talerzyka i zaczął lizać masło, jak mały chłopczyk liże lody. Po chwili cały był w maśle, które następnie próbował zlizać z siebie. Rezultat był połowiczny. Większość masła ciągle znajdowała się na jego pyszczku. Profesor nie mogła na to pozwolić. Chwyciła serwetkę, ostrożnie nachyliła się nad psem i przetarła mu pyszczek. Pies początkowo się przestraszył ale szybko pogodził się ze swoim losem. Opierał się na dwóch przednich łapach i patrzył na nią cielęcym wzrokiem oczekując dalszego rozwoju wydarzeń. „Pewnie jesteś spragniony”? Pies nie odpowiedział. Nalała mu wody do miseczki. Piesek wszystko wypił. Podrapał głowę tylnią nogą. I zaczął obwąchiwać kuchnie. Zenobia patrzyła na niego podejrzliwie. Nagle piesek podniósł nogę. „O nie! Sikać mi chcesz w mieszkaniu!”. Wzięła miotłę do ręki i zaczęła przeganiać pieska w stronę drzwi. Otworzyła je szeroko. Piesek wyskoczył na dwór i obsikał pierwszy lepszy kwiatek. Odwrócił wzrok. Zenobia stała w drzwiach i patrzyła na pieska. „Zamknę drzwi to na pewno sobie pójdzie. Nie będę miała kłopotu. Prawie kręgosłup sobie uszkodziła przez niego. To jest bardzo zły pomysł.” Pies patrzył na nią spokojnie. „To nie na moje siły. Zadzwonię dzisiaj do dzieci i one to załatwią”. Otworzyła szerzej drzwi. Pies wgramolił się na schody werandy i wbiegł do domu. 

---

„Mamo, co ja mam niby zrobić z tym psem?”: Córka Profesor Zenobii, Natasza, była wyraźnie zniecierpliwiona. Siedziała w kuchni ze skwaszoną miną. Elegancko ubrana, wyglądała jakby wyszła właśnie z bardzo ważnego spotkania w bardzo ważnym miejscu. Pies patrzył na nią z zaciekawieniem. „Ja na pewno go nie wezmę. Nie mam czasu na psa. Co to za pomysły? Powinnaś oddać go do schroniska. W Twoim wieku pies to głupota”. Profesor Zenobia pokręciła głową w niedowierzaniu. „Do schroniska? Nigdy w życiu. Pies to nie przedmiot. Też ma uczucia.” Rozmowę przerwał dzwonek telefonu komórkowego. „Muszę odebrać. To z pracy. Marcin, ile razy ci mówiłam, że to musi być wysłane do północy. Nic mnie nie obchodzi, jak to zrobisz. Poczekaj. Dobra mamo, ja uciekam. Dopiero przyszłaś” - profesor Zenobia próbowała oponować. „Tak dawno u mnie nie byłaś”. „Wiesz,  jakie teraz mamy zamieszanie w firmie”. Ciągle rozmawiając córka wyszła na dwór i pomachała mamie. „Pa” - rzuciła do stojącej w drzwiach Zenobi i wpakowała się do olbrzymiego samochodu, ktory stał przed domem. Ruszyła z piskiem opon, a cały dom zasłoniły spaliny. Profesor Zenobia zakrztusiła się. Pies kichnął. „Wygląda na to, że zostajesz”. Pies wyraźnie zadowolony z takiego obrotu sprawy pomachał ogonem. 

Profesor Zenobia siedziała w bujanym fotelu zanurzona w lekturze. Czytała opasłą książkę pod tytułem „Wielki atlas imion zwierząt domowych”. “As” brzmi całkiem nieźle. A może Azor”? Spojrzała znacząco na psa, który pożerał ogromną kość pod jej nogami. „To może Bąbel? Albo Bambi? Zenobię dobiegało tylko mlaskanie. „Może Ciapek? Cynamon? Dziamdziak? Elegant? Fafik?” Pies podniósł głowę i spojrzał się na Zenobię z wyrzutem. „No tak, Fafik to nie jest imię dla poważnego psa. Idźmy dalej. To może Felek? Pies zamachał ogonem i przerwał konsumpcję. Podoba Ci się Felek? Ogon zaczął jeszcze bardziej intensywnie pracować. Wiesz, że miałam psa, który miał na imię Felix? Ty będziesz Felek. Pies szczeknął wesoło i wrócił do jedzenia. 

---

Profesor Zenobia rozpoczęła udamawianie Felka od wizyty u weterynarza.” O, jaki mały śliczny piesek” powitał Felka i Zenobię barczysty pan w białym kitlu. Nosił okrągłe okulary i miał ogromną białą brodę, która szczelnie zakrywała mu pół twarzy. Zenobia nie mogła się zdecydować, czy weterynarz wyglądał na młodszą wersję doktora Dolittle, czy świętego Mikołaja. „Jak ma na imię? Felek”. „Od dawna Pani go ma?” „Kilka dni dosłownie. Ktoś mi go podrzucił pod drzwi”. I miał tyle szczęścia, że trafił na panią. Czy to nie wspaniałe?. Zwierzęta od razu wyczują dobrego człowieka”. Twarz Zenobi oblekł rumieniec. Przypomniała sobie, że jeszcze niedawno chciała Felka się pozbyć. „Zaraz zobaczymy, czy wszystko jest z nim ok”. Podniósł Felka i postawił go na lekarskim stole. Pochylił się nad nim i rozpoczął badanie. „Pies jest zdrowy. To mieszaniec. Takie są najzdrowsze i najmądrzejsze. Tylko niech Pani tego nie powtarza właścicielkom rasowych psów - ich ratlerki rozszarpałyby mnie”. Weterynarz znowu się zaśmiał. Spoważniał na chwilę, pogładził się po brodzie. Wziął wielką lupę i zaczął się przez nią przyglądąć Felkowi. „Wygląda na dalekiego kuzyna szkockiego teriera. Będzie Pani musiała go strzyc, no chyba, że lubi Pani taką włochatą kulkę”. Weterynarz wybuchł rubasznym śmiechem i pogłaskał psa. „Śliczny, wspaniały i jaki grzeczny!”. Felek kichnął. „I jak słodko kicha. Czy to nie jest wspaniały pies? Teraz go zaszczepimy, żeby nic złego mu się nie stało i żadne złe licho się go nie imało. To będzie trochę szczypało”. Weterynarz odwrócił uwagę psa głaszcząc go jedną ręką, drugą wbił igłę strzykawki.” A teraz nagroda dla pieska za wzorowe zachowanie”. Odłożył Felka na ziemię i sięgnął do szafki z napisem “Łakocie dla grzecznych zwierząt”. Profesor Zenobia nie przypomniała sobie nigdy, żeby była potraktowana w podobny sposób przez lekarza od ludzkich chorób. A chodziło do nich często. „Weterynarze naprawdę kochają zwierzęta” - pomyślała i skierowała się w stronę sklepu zoologicznego.

W sklepie zoologicznym profesor Zenobia kupiła smycz z obrożą, miskę i trochę psich przysmaków. W prezencie dostała od sprzedawcy zawieszkę do obroży w kształcie serca. Była na niej miejsce na numer telefonu właściciela czworonoga i jego imię. Profesor Zenobia z dumą wpisała drukowanymi literami FELEK. „Teraz jesteś oficjalnie moim psem”,  spojrzała na ufne oczy psa i przyczepiła zawieszkę do smyczy. Uśmiechnęła się pod nosem. Nie pamiętała, kiedy ostatni raz uśmiech zawitał na jej ustach. 

Tego dnia zasnęła wyjątkowo szybko. I wyjątkowo szybko została wyrwana ze snu. Obudziło ją potężne rzężenie. „Takie dźwięki musiał wydawać Tyranosaurus Rex, gdy szedł na polowanie,” pomyślała w półśnie. Otworzyła oczy. Było zupełnie ciemno. Charczenie stawało się coraz głośniejsze. Profesor Zenobia włączyła nocną lampkę. Szybko zidentyfikowała źródło hałasu. Wydawał go zwinięty w kłębek Felek. Leżał pod łożkiem i chrapał. Chrapał ,jakby jutra miało nie być. To był prawdziwy koncert. Profesor położyła rękę na jego brzuchu. Jego oddech na chwilę się uspokoił. Po chwili Felek przewrócił się na drugi bok i przestał chrapać. Profesor zgasiła światło. Zamknęła oczy, już zasypiała, gdy jej uszu znów dobiegł dźwięk domowego Tyranozaura. Przykryła głowę poduszką. Po chwili jednak zasnęła błogim snem.
--- 

Od tego dnia profesor Zenobia dzieliła swój czas na lekturę najnowszych prac z zakresu paleontologii i Felka. Nie mogła sobie już pozwolić na późne czytanie, bo pies budził ją rano. Spał pod łóżkiem i z precyzją szwajcarskiego zegarka wstawał o siódmej. Dzielił sie radością znowego dnia az do chwili, gdy Zenobia nie wstała i otworzyła mu drzwi do ogrodu. Chodzili na długie spacery. Felek okazał się oporny na naukę komend, ale chętnie wszystko zjadał. Po kilku miesiącach Felek przypominał już bardziej włochatą kulkę,niż psa nierasowego. Profesor wyjęła z szuflady nożyczki. Przypomniała sobie,jak strzygła swoją córkę Nataszę.  W zależności od panującej w danym sezonie mody, córka wymyślała kolejne fryzury, a profesor Zenobia uzbrojona w nożyczki i grzebień starała się spełnić życzenia swojej latorośli. Lubiła to robić i szło jej bardzo dobrze. Włosy i skóra Nataszy pachniały mlekiem. Felek tak dobrze nie pachniał. Był to zapach stogu siana, który wysechł na ostrym letnim słońcu. Felek pachniał końcem lata. Nie chciał też poddać się fryzjerskim zapędom profesor Zenobi. Pierwsze podejście skończyło się na warczeniu i groziło odcięciem ogona. Kolejne było już bardziej skuteczne. Profesor udało się skrócić włosy, ale pies nie dał tknąć swojgo łba. Efektem była fryzura na czeskiego piłkarza - krótko z przodu długo z tyłu i wąsy na przedzie. 

---

Profesor zrzuciła żałobną czerń. „Jest przecież lato” – pomyślała, jakby chciała się usprawiedliwić. „Kto to widział, żeby chodzić w czerni, gdy na dworze trzydzieści stopni w cieniu!”. Prawda była jednak inna. W jej sercu minęła żałoba. Mały włochaty kundelek zmienił jej życie. Długie spacery sprawiły, że mogła znowu schylać się bez obawy, że coś trzaśnie w kręgosłupie, nie traciła oddechu, wchodząc na pierwsze piętro. Czuła się szczęśliwa. Felkowi też było dobrze. Razem stworzyli nierozłączny duet. Pies towarzyszył w każdej jej czynności. Podążał za nią nawet do łazienki. Czekał przed drzwiami, aż wyjdzie. Miał wyjątkowo radosne i prazyjazne usposobienie. Nie szczekał na inne psy. Zawsze chętnie dawał się pogłaskać. Nie bardzo lubił przytulanie i branie na ręce, ale wykazywał się niezwykłą cierpliwością, gdy dopadały go dzieci sąsiadów. Był prawdziwym psem z krwi i kości. Kochał całym swoim psim sercem ludzi. Ta miłość miała wkrótce zostać wystawiona na ogromną próbę. 

---

Minęły lata. Felek przestał słyszeć na jedno ucho. Jego oczy też już nie były takie,  jak kiedyś. Profesor Zenobia już tak często nie wychodziła na spacery. Felek był domatorem,  więc nie przeszkadzało mu to bardzo. Pierwszego dnia wiosny profesor Zenobia poczuła się gorzej. Usiadła na łóżku. Nie mogła złapać oddechu. Zadzwoniła, ale nie była w stanie skończyć rozmowy. Przyjechała karetka, ludzie w białych kitlach zabrali profesor Zenobię. Felek chciał jechać razem z nimi, ale zamknęli mu drzwi przed nosem. Samochód włączył sygnał i odjechał. Felek siadł przed drzwiami i nasłuchiwał. Dźwięk syreny powoli oddalał się . Pies patrzył w szparę między drzwiami. Poczuł w sobie niewypowiedziany smutek, który wypełnił mu serce. Wył i wył, a jego wycie wypełniało całą okolicę. Mijały godziny ,a profesor Zenobia nie wracała. Nigdy więcej jej już nie zobaczył. 

---

Wieczorem przyjechała córka Profesor Zenobi. Miała zaczerwienione oczy. Poszła do gabinetu mamy i usiadła w fotelu. Zaczęła płakać. Felek chciał ją pocieszyć, ale odwróciła się od niego plecami. „Nie chcę cię widzieć, głupi kundlu” - wykrzyknęła. Wyszła w pośpiechu i wsiadła do wielkiego terenowego samochodu. Na siedzeniu kierowcy siedział mężczyzna w dobrym garniturze. Miał wspaniałą brodę, która była efektem długiej pracy fryzjera, albo, jak to się dzisiaj mówi, barbera. Natasza usiadła i już zapinała pas, gdy z wewnątrz domu dobiegł skowyt Felka. Jakiś przechodzień z psem spojrzał z wyrzutem na parę siedzącą w samochodzie. „Nie możesz go tam zostawić. Będzie wył całą noc i ściągnie policję - odezwał się świetnie ubrany kierowca. Zabierzmy go na noc, a później się zastanowimy co dalej”. Natasza była wkurzona i zła, jednak wróciła do domu po Felka. Posadziłag o na tylnym siedzenia drogiego auta. Pies wcześniej nigdy nie jechał samochodem. Przykleił nos do szyby i starał się wciągać wszystkie zapachy. Kierowca był wyznawcą szkoły jazdy “szybko, ale bezpiecznie”. Nie zwracał uwagi na siedzącego i zdenerwowanego psa. Felek widział, że krajobraz się zmienia. Pola i lasy ustąpiły miejsca gęstej zabudowie. Światła miasta migotały tysiącem kolorowych lamp. Kierowca nie zwalniał, szybko mijał kolejne auta na drodze. Felek czuł, że robi mu się niedobrze. Przy następnym zakręcie całe śniadanie z jego brzucha znalazło się na pięknej tapicerce. 

Zorientowali się dopiero w garażu podziemnym. Kierowca był wściekły.” Kto mi za to zapłaci? To wnętrze było robione na zamówienie”. Jego twarz zrobiła się czerwona. Wymachiwał rękami i zaczął wygrażać Felkowi pięścią. Pies uciekł i schował się pod samochodem. Za nic w świecie nie chciał wyjść.” Zostawmy go tutaj i cześć. „Mam już dość  pomocy zwierzętom jak na jeden dzień”. Natasza wyjęła z torebki kawałek drożdżówki, którą rano kupiła do pracy. Felek przypomniał sobie, że jest bardzo głodny i nic od rana nie jadł. Powoli się wygramolił spod auta i łapczywie pożarł kęs bułki. Natasza wykorzystała to, że Felek jest zajęty konsumpcją i złapała go na smycz. Popatrzyła triumfalnie na mężczyznę, który ciągle rozpaczał z powodu zarzyganej tapicerki. Próbował ją wyczyszczyć korzystając ze szmaty i wody, ale to tylko pogarszało sprawę. „Dobra, koniec dramatu. Jutro pojedziesz do myjni i to wypierzesz”. Odwróciła się i skierowała do windy, ciągnąć za sobą Felka. 

Mieszkanie było wielkie i przestronne. W jego wystroju widać było zmieniające się gusta epoki. Beżowy gres w kuchni i przedpokoju zdradzał wczesną fascynację latami dwutysięcznymi. Odsłonięte cegły w sypialni przypominały o modzie z początku pierwszej dekady XXI wieku. Ogromne palmy i doniczki z różnymi kwiatami, to był już współczesny element trendu eko. Felek nie widział nigdy tak wielkiego drzewa, które rosło w środku domu. Podszedł do kuchni, zlokalizował zlew, ale nigdzie nie widział swojej miski. W mieszkaniu zgasło światło. Felek szukał przez chwilę po wielkim domu Nataszy i w końcu znalazł drzwi do sypialni. Były szczelnie zamknięte. Pies położył się pod drzwiami i mimo pustki w brzuchu szybko zasnął. 
 
Rano Felek mógł podziwiać okolice. Natasza wyciągnęła go na spacer. Była spóźniona do pracy i chciała, żeby pies jak najszybciej załatwił swoje potrzeby. Mieszkanie Nataszy mieściło się w apartamentowcu na ogrodzonym osiedlu. Wszystko było równiutko wystrzyżone i bardzo zadbane. Na każdym trawniku znajdowała się tabliczka –„ psów wprowadzać nie wolno”. Felek był rozczochrany i zadwolony. Natasza ubrana w elegancką garsonkę była spięta - cały czas pospieszała i ciągnęła psa za sobą. Na spacerze mijały ich rasowe psy, które nie były większe od kurczaka. Przechodząc obok Felka strasznie szczekały i skakały. Felek patrzył na nie z politowaniem i znosił ich okrzyki z godnością. Po spacerze Natasza zorientowała się, że pies nic nie dostał do jedzenia. W domu nie miała żadnej psiej karmy w domu. W lodówce miała tylko trochę resztek po niezjedzonej kilka dni temu kolacji. Powąchała jedzenie i skrzywiła się. Wzruszyła ramionami i wrzuciła mu resztki do miski. 

Felek nie mógł się doczekać powrotu Państwa. Mijały godzin, a jego brzuch zaczął wydawać dziwne odgłosy. Ta potrawka z kurczaka musiała już być mocno nieświeża. Felek wypił całą wodę z miski. I zaczął nerwowo kręcić się po domu. Dzień powoli mijał, a nikt nie wracał. Dopiero późnym wieczorem Natasza wróciła do domu wraz z kierowcą z wielką brodą. Nie spodobało im się to, co zobaczyli. Drzewo na środku pokoju było obsikane. Obok leżała wielka psia kupa. Wybuchła wielka awantura, ludzie najpierw krzyczeli na Felka, a potem zaczęli krzyczeć na siebie. Dopiero po chwili sytuacja się uspokoiła. Mężczyzna wziął psa na smycz i zjechal nim do podziemnego garżu. Wsiadł do auta a Felka zapakował na tylnie siedzenie. Wcześniej, pomny wczorajszych doświadczeń, rozłożył koc na siedzeniu. Kierowca wiedział, że nie może wykonywać gwałtownych ruchów. Ruszyli przez pogrążające się w mroku miasto. Zabudowa stawała się coraz rzadsza   Wracam do profesor Zenobii pomyślał radośnie Felek. Było już prawie zupełnie ciemno, gdy kierowca zatrzymał się w środku lasu. „Świetnie”, pomyślał Felek, „będę mógł wreszcie się załatwić”. Drzwi się otworzyły. Pies wybiegł szukając najlepszego drzewa do obsikania. Nie zdążył podnieść nogi, gdy z tyłu usłyszał warkot silnika. Samochód gwałtownie ruszył i za chwilę znikną psu z widzenia. To dość niecodzienna sytuacja.”Gdzie ten Pan pojechał? Może tutaj mam się spotkać z moją Panią?” Wieczór zamienił się w noc, a dookoła słychać było tylko las. Felek rozejrzał się trwożliwie dookoła. Ogromny i rozłożyszty dąb rósł na skraju lasu. Jego korona przypominała parasol, który w deszczowe dni na spacerach trzymała profesor Zenobia. Felek podszedł do drzewa. Obszedł je dookoła dwa razy, zwinął się w kulkę między wystającymi z ziemi korzeniami i zasnął. 
