---
title: Część 2 - O dwóch lisach, które przygarnęły Felka 
author: Jan Śpiewak
date: 2019-11-25
hero: ./images/foxes.jpg
excerpt: Felek poczuł wyraźny zapach gotowanej kiełbasy. Jej woń roznosiła się po lesie. Nos Felka zaczął intensywnie pracować. Nozdrza wdychały chciwie zapach. Wypełniał on pusty psi brzuszek. Poczuł nagle przeszywający głód. Felek oblizał suche usta. Powoli otworzył oczy. Otworzył oczy i podniósł głowę. Pod rosnącą w lesie wierzbą leżał talerzyk. Właściwie to był porcelanowy spodek od filiżanki na herbatę. Bardzo podobny do tego, którego na co dzień używała profesor Zenobia. Na talerzyku leżała pokrojona w małe kawałki kiełbasa. Musiała być wyjęta przed chwilą z wody, bo jeszcze parowała.Ruszył powoli w stronę jedzenia podejrzewając podstęp. To niemożliwe, żeby w środku lasu leżała sobie tak po prostu kiełbasa - Felek nie wierzył swoim zmysłom. Zrobił kilka kroków w stronę talerzyka. Wtedy stała się rzecz najdziwniejsza na świecie! Talerz ruszył się w przeciwną stronę. Felek zrobił jeden krok w bok. Talerz też w bok. Krok do tyłu. Talerz do tyłu. Coś tu jest nie tak. Co to za talerz, który ma nogi? Felek gorączkowo myślał. Skupił się na talerzu - zamarł w pozycji myśliwskiej i długo wpatrywał się w talerz. Teraz go złapię. Rzucił się w pościg za talerzykiem z kiełbasą, który nie zamierzał dać się złapać. On w krzaki. Felek za nim w krzaki. Z leśnego buszu wystawał tylko czubek czarnego ogona. Nie był w stanie go dogonić. Talerz z jedzeniem coraz bardziej się oddalał w głąb lasu. Felek tracił siły, potknął się i uderzył głową w kamień. A przynajmniej tak mu się wydawało.  
---

Felek poczuł wyraźny zapach gotowanej kiełbasy. Jej woń roznosiła się po lesie. Nos Felka zaczął intensywnie pracować. Nozdrza wdychały chciwie zapach. Wypełniał on pusty psi brzuszek. Poczuł nagle przeszywający głód. Felek oblizał suche usta. Powoli otworzył oczy. Otworzył oczy i podniósł głowę. Pod rosnącą w lesie wierzbą leżał talerzyk. Właściwie to był porcelanowy spodek od filiżanki na herbatę. Bardzo podobny do tego, którego na co dzień używała profesor Zenobia. Na talerzyku leżała pokrojona w małe kawałki kiełbasa. Musiała być wyjęta przed chwilą z wody, bo jeszcze parowała.Ruszył powoli w stronę jedzenia podejrzewając podstęp. To niemożliwe, żeby w środku lasu leżała sobie tak po prostu kiełbasa - Felek nie wierzył swoim zmysłom. Zrobił kilka kroków w stronę talerzyka. Wtedy stała się rzecz najdziwniejsza na świecie! Talerz ruszył się w przeciwną stronę. Felek zrobił jeden krok w bok. Talerz też w bok. Krok do tyłu. Talerz do tyłu. Coś tu jest nie tak. Co to za talerz, który ma nogi? Felek gorączkowo myślał. Skupił się na talerzu - zamarł w pozycji myśliwskiej i długo wpatrywał się w talerz. Teraz go złapię. Rzucił się w pościg za talerzykiem z kiełbasą, który nie zamierzał dać się złapać. On w krzaki. Felek za nim w krzaki. Z leśnego buszu wystawał tylko czubek czarnego ogona. Nie był w stanie go dogonić. Talerz z jedzeniem coraz bardziej się oddalał w głąb lasu. Felek tracił siły, potknął się i uderzył głową w kamień. A przynajmniej tak mu się wydawało.  

„Zobacz go, jak macha nogami przez sen” - lis zaśmiał się i stuknął łokciem kolegę, który patrzył akurat w drugą stronę. Drugi lis odwrócił głowę. Wyglądał jak pirat. Lewe oko przysłaniała mu opaska wykonana z czarnego materiału. Jego futro było przepiękne. Mieniło się w porannym słońcu niczym złoto. Tym bardziej widoczne były liczne blizny, które pokrywały jego całe ciało. Nie miał też połowy prawego ucha. 
„Stefan ,daj mi spokój z tymi bezdomnymi kundlami. Niedługo nie będzie można chodzić po lesie. Tyle się ich ostatnio narobiło”. 
„Co się dziwisz. Sezon wakacyjny się zaczął. Rodzinka chciała na wakacje ze spa,ale bez psa. Pirat, chodź, obudzimy go!” 

Stefan zarechotał, zrobił kilka susów i wziął w ręce żołądż, który leżał na ziemi. Zrobił zamach i rzucił żołędziem w stronę Felka. Lis miał dobry wzrok. Żołądź z impetem trafił psa prosto w głowę. Felek poruszył 
 powoli otworzył oczy. Nie uderzył głową w kamień, nie ścigał żadnej kiełbasy przez las. Leżał pod tym samym drzewem, pod którym wczoraj zostawił go człowiek z rudą brodą. 

„Daj mu spokój. Lepiej sami musimy poszukać jedzenia” - skarcił Stefana Pirat. 
„Nie bądź taki sztywniak. Dzień doberek” - rzucił w stronę Felka. – „Zgubiłeś się w lesie?” 
Felek podniósł się i potrząsnął głową. 
„Zgubiłem się chyba. Wczoraj człowiek mnie tu przywiózł. Taki z rudą brodą. Znacie go? Poszedłem się załatwić i auta już nie było”. - Felek podrapał się łapką po nosie. Był bardzo głodny. 
„No przykra sprawa. Ale czego się spodziewałeś po ludziach”? - prychnął Stefan. 
„Poczekam tutaj, aż wrócą po mnie. To musiał być wypadek. Przecież nie zostawiliby mnie tak samego w lesie. Muszę wracać do Profesor Zenobii. Na pewno bardzo tęskni”.
„Psie, czy Ty nie rozumiesz, że cię tutaj zostawili, bo już cię nie chcą?” - Pirat nie mógł uwierzyć w naiwność Felka. 
„Jak to? Profesor Zenobia nigdy by tego nie zrobiła. Ona mnie bardzo kochała.” 
„Ludzie to zwierzęta” - Pirat podskoczył do psa – „Widzisz to, widzisz”? Łapą pokazał na ucho – „wiesz kto mi to zrobił? Wiesz? Człowiek. Ze Stefanem uciekliśmy z fermy. Wiesz co chcieli nam zrobić? Wiesz? Przerobić nas na futra. Niech ci ludzie mnie w nos pocałują.” 
„Czyli nikt po mnie nie przyjdzie?” - Felek spojrzał smutnymi oczami na Pirata. Oczy zaszły mu łzami. 
„Nie bracie. Nikt po ciebie nie przyjedzie. Jesteś zdany od teraz na siebie”. 

W głowie Felka zaszumiało. Poczuł silne ukłucie w sercu. To była tęsknota. Tęsknota za ciepłym łóżkiem, spacerami z profesor Zenobią. Za jej delikantym dotykiem i drapaniem za uchem. Za małym domkiem na przedmieściach, który był całym jego światem. Tylko psy potrafią tak tęsknić. Uczucie bezbrzeżnego psiego smutku wypełniło mu całe ciało. Wzbierało od ogona, rozchodziło się w stronę brzucha i docierało do głowy. Felek otworzył pysk i postanowił podzielić się tym uczuciem z całym światem. Wył długo i przejmująco. Stefan i Pirat zatkali uszy łapkami i popatrzyli na siebie z zakłopotaniem. 

„Serenadę nam urządza w środku lasu” - westchnął Pirat
„Zero szacunku dla spokoju zwierząt. Tu jest rezerwat Panie kolego, tu obowiązują pewne zasady, jest regulamin!” - Stefan trzymając łapki w uszach próbował przerwać wycie obficie gestykulując łokciami. 
Felek po chwili się uspokoił. Ciągle było mu bardzo smutno. Podrapał się za uchem. Przypomniało mu się, że jest bardzo głodny. 

„To skąd ja będę brał jedzenie? Przecież kiełbasy nie rosną na drzewach” - Felek zorientował się, że znalazł się w dramatycznym położeniu. 
„Geniusz. Normalnie leśny Einstein. Twoja Pani chyba musiała być profesorem” - Stefan zaśmiał się głośno. Bardzo mu się spodobał jego własny żart.
„Żebyś wiedział, że była profesorem. Profesorem od starych kości”.   
„Stefan ,chyba trzeba mu pomóc. Ma już omamy z głodu’. - westchnął Pirat – ‘Chodź zabierzmy go do któregoś z karmników’. 
„No dobra. W sumie już pora na drugie śniadanie”. 

Ruszyli w trójkę gęsiego przez gęsty las. Pierwszy szedł Stefan, za nim z godnością poruszał się Pirat, a na końcu szedł Felek. Słońce wisiało już wysoko na horyzoncie. 

Śmietnik prezentował się imponująco. Wypełniony był po brzegi różnymi odpadkami. To nie był taki śmietnik nowego typu, które teraz wszędzie się widzi. Banalny śmietnik plastikowy z klapą. To był stary dobry model śmietnika. Wykonany cały z grubej stali musiał pamiętać jeszcze czasy, gdy zwierzęta i ludzie darzyli siebie szacunkiem i miłością. Śmietnik stał sobie na skraju wioski. Daleko widać było pierwsze zabudowania. W tle ryczała gdzieś krowa. Stefan wszedł na śmietnik i odsunął półokrągłą zasuwę. Stanął na krawędzi i zanurkował do środka. Przez chwilę ze śmietnika dobiegały tylko różne dziwne odgłosy. Po chwili Stefan wynurzył się dumny niczym zawodowy pływak, który właśnie wykonał idealny skok z trampoliny. W łapkach i pysku trzymał otwarte konserwy, kawałek bułki i starą rybę. „To się obłowiliśmy. Czas na śniadanie chłopaki!” Stefan zerwał trzy duże liście łopianu rosnące obok śmietnika. Położył je na trawie i następnie rozdzielił po równo zdobycze. Felek pożarł swoją porcję dosłownie w trzy sekundy. Stefan nie był równie szybki, ale też po chwili na jego liściu były już tylko okruszki. Tylko Pirat nie spieszył się za bardzo. Wyciągnął ze śmietnika kawałek materiału, ułożył go sobie pod szyją, żeby nie zabrudzić swojego pięknego lisiego futra. Jego ruchy były powolne i dystyngowane. Nie było w nich nic niepotrzebnego. Jedzenie wypełniło żołądki lisów i Felka. Zwierzęta położyły się na polanie za śmietnikiem wystawiając brzuszki do słońca. 

„Dziękuję Wam za pomoc. Nie wiem co bym zrobił, gdybyście mnie nie znaleźli pod tym dębem”. - Felek chciał powiedzieć coś więcej, ale zakłopotał się i przerwał. 
„Nie ma sprawy. Nie będziemy wobec siebie przecież wilkami” - Stefan zaśmiał się. 
„Wilki. Jak ja nie znoszę wilków” - Pirat ożywił się .
 „Są groźne?” - Felek próbował z grzeczności podtrzymać konwersację. 
„Wilki są groźne? Chyba żartujesz. Groźne to one mogą być dla tych głupich saren. To zwykli pozerzy. Ale to wilki uchodzą za te waleczne, niezłomne i i wytrwałe. I robią nam złą opinię w lesie. Lisa natura i te bzdury. Niby jesteśmy fałszywi i podstępni”. 
„A nie jesteśmy?” - Stefan zaprotestował. 
„Oczywiście, że jesteśmy, ale sprowadzanie nas do “lisiej natury” jest krzywdzące. Znasz jakiegoś wilka, który uciekł z fermy zwierząt? Nie. No właśnie. A my uciekliśmy”. 
„Co to są te fermy”? Felek lizał sobie łapki po jedzeniu. Uznał, że to ważny temat dla swoich nowych kompanów, więc kontynuował rozmowę. 
„To więzienia dla zwierząt. Hodują je, a potem… nie ,nie mogę o tym mówić. To ponad moje siły.” 
„Pirat stracił wszystkich braci na fermie. Był najmłodszy z całej rodziny i tylko on przeżył” - wyjaśnił Felkowi Stefan, który już musiał wielokrotnie słuchać tej historii. 
„To brzmi strasznie. Dlaczego ludzie to robią?” 
„Bo chcą mieć futra!”
„A nie mogą nosić ubrań z bawełny?” 
„Świetne pytanie, ale są takie modnisie, które, żeby dobrze wyglądać, zniszczą świat!”
„Ludzie to zwierzęta” - podsumował Stefan wystawiając swój biały brzuszek na promienie słońca.

Zapadła cisza. Trójka kompanów wylegiwała się pod śmietnikiem korzystając z ciepłego dnia. Felek przypomniał sobie o profesor Zenobii. Dziwny ból ukuł jego serce.  
„Muszę znaleźć drogę powrotną do domu”
„Pamiętasz gdzie jest Twój dom?” 
„Nie”. 
„Pamiętasz jak się nazywa miejscowość?”
„Nie.”
„No to szukaj wiatru w polu, kolego.” 

---

Felek przystał do nowej kompanii. Lato było ciepłe i piękne. Zwierzęta w lesie miały ręce pełne roboty. Krzątały się po nim sarny, borsuki, myszy, wiewiórki, dziesiątki rodzajów ptaków, które mówiły w języku znanym tylko sobie. Felek trzymał się blisko Pirata i Stefana. Pił wodę z kałuży i jadł to, co wyrzucili ludzie. Uzupełniał czasem swoją dietę leśnymi owocami. Felek nie przypominał już w niczym zadbanego psa profesor Zenobii. Jego włosy, niegdyś krótko przystrzyżone, znacznie wyrosły i zasłaniały mu już oczy. Były już tak długie, że Felek wydawał się być dwa razy szerszy i większy ,niż w rzeczywistości był. Pierwsze siwe włosy pojawiały się to tu, to tam. Wyglądał jak włóczykij, który przemierzał kolejne krainy. W jego długich włosach zawsze pełno było liści. Znał już nieźle cały las. Jego przewodnikami i opiekunami była nierozłączna para lisów. Pirat cieszył się wśród zwierząt powszechnym szacunkiem. Wiele z nich przychodziło do niego po poradę, albo prosiło o pomoc w rozstrzygnięciu sporu. Siadał wówczas pod majestatycznym dębem w środku lasu. Zwierzęta siadała dookoła niego i przedstawiały swoje sprawy. 

---

Pewnego sierpniowego dnia las obudził potworny huk. Najpierw zerwały się do lotu przerażone ptaki. Było ich tak wiele, że zasłoniły całe niebo. Pirat, Stefan i Felek właśnie leżeli nad strumieniem. Stefan prowadził ożywioną dyskusję z małym grubym bobrem. Bóbr próbował go przekonać, że wcale nie jest rybą. Siedział w wodzie podgryzając kawałek gałęzi. 
Fakt, że ciągle siedzę w wodzie wcale nie oznacza, że jestem rybą. Zobacz ,jakie mam zęby i futerko. Widziałeś kiedyś rybę z futrem?
Ja widziałem rzeczy, które nie śniły się zwierzętom - Stefan nie był przekonany argumentacją bobra - Kiedyś złapałem mysz już ją chciałem zjeść, a ona mi, że jest chomikiem środkowoeuropejskim, podlega ochronie i w ogóle sobie wyprasza pomysł jej zjedzenia. Tak się skonfudowałem, że puściłem ją wolno, a potem się okazało, że to wcale nie był chomik, ani mysz, tylko suseł. 
Bóbr spojrzał na Stefana jakby był niespełna rozumu. 
Może czas przejść na wegetarianizm? 

W tym momencie rozległy się strzały. Zwierzęta rozejrzał się nerwowo po sobie. Na cały las padł cień, które rzucały poderwane do lotu ptaki. Z drzew wyłoniła się locha, a za nią kilka małych warchlaków. Dziki pędziły przed siebie, ale gdy zobaczyły lisy, zwolniły. Uciekajcie! Myśliwi idą - wykrzyknęła przerażona locha i pobiegła dalej. Bóbr zanurkował pod wodę i tyle go widzieli. Szybko, do jamy! Krzyknął Pirat i rzucił się między drzewa. Felek próbował nadążyć za lisami, które biegły na złamanie karku w głąb lasu. Jego krótkie nogi i długi tułów nie pozwalały mu osiągać dużej prędkości. Stracił lisy z oczu, ale podążał za ich zapachem. Chociaż ostatnio pies widział gorzej, to węch go wciąż nie zawodził. Lisy wpadły do niewielkiej opuszczonej jamy. Felek ledwo się w niej zmieścił. Dwa pyszczki lisów i jeden psa wypatrywały zagrożenia. 

---

Zaczęło się polowanie. Ludzie wyposażeni w strzelby byli największym zagrożeniem zwierząt w lesie. Nikogo się tak nie bały, nawet wilków. Zwierzęta starały się informować siebie nawzajem o ruchach przeciwnika, ale często były bez szans w konfrontacji z brutalną siłą ognia. Zagrożone były nie tylko lisy, sarny i dziki. Myśliwi lubili też strzelać do bezpańskich psów. Felek mimo kamuflażu z liści mógł stać się ofiarą znudzonych mężczyzn z dubeltówkami. Kompania miała się stale na baczności.

Las dosłownie opustoszał. Zwierzęta uprzedzone przez ptaki pochowały się. Najgorzej miały dziki i sarny, które były zbyt duże, żeby się ukryć. Widocznie udało im się przedostać do lasu obok. Tam z nieznanych dla zwierząt przyczyn ,myśliwi się nie zapuszczali. Była to bezpieczna przystań dla wszystkich istot żyjących w lesie. Gdyby zwierzęta umiały czytać, wiedziałyby, że jest to Park Narodowy. Panował w nim ścisły zakaz polowań. W lesie czytać potrafiły tylko sowy, ale były bardzo zarozumiałe i niechętnie dzieliły się swoją wiedzą. W dodatku mówiły ze strasznym ptasim akcentem. Leśne ssaki miały często problem ze zrozumieniem ptaków.  

---

Ludzkie odgłosy stawały się coraz głośniejsze. Z krzaków wyłoniło się dwóch starszych mężczyzn w zielonym stroju. Szli prosto w stronę kryjówki zwierząt. Lisy i Felel mogły już nawet usłyszeć ich słowa. Myśliwi byli w słabych nastrojach. 
„Ten las jest jakiś pechowy” - powiedział mężczyzna, który przypominał zieloną piłkę z wielkim czerwonym nosem. 
„Mało zwierzyny” - westchnął chudzielec. 
„Zwierzyny jest dosyć. Zobacz na te wszystkie ślady. Wygląda jakby ktoś uprzedził zwierzęta o naszym polowaniu”.
„Wszystkie czmychnęły do Parku Narodowego!”
„Następnym razem zaczniemy od granicy Parku Narodowego. Wypłoszymy je z lasu prosto na pola. A tam będziemy czekać już my z naszymi strzelbami. Nie będą miały jak uciec.” 
„Doskonały pomysł!” – klasnął w ręce chudzielec. 

Myśliwi przeszli obok jamy nie zauważając jej. Głosy stawały się coraz cichsze, aż w lesie zapanowała absolutna cisza. Lisy i Felek dopiero wieczorem wyszły z jamy. Zwierzęta dobrze słyszały myśliwych. Ich plan brzmiał strasznie.  Zwierzęta postanowiły pokrzyżować im plany i przegonić myśliwych z lasu raz na zawsze. Te wydarzenie przeszło do historii jako Wielka Bitwa w Dębowym Lesie, ale to temat na zupełnie inną bajkę. 

---

Dni stawały się coraz krótsze. Noc, zupełnie nieproszona, przychodziła wcześnie i rozsiadała się wśród drzew. Las zaczął pachnieć jesienią. Letnia zieleń ustąpiła miejsca jesiennej rdzy. Lisy wiedziały, że Felek nie może zostać w lesie na zimę. Musi znaleźć sobie ciepłe schronienie. Niedługo w nocy przyjdą przymrozki, a te niejednego psa już zgubiły. Lisy zimą w lesie sobie poradzą, są przyzwyczajone do chłodu. Zakopią się głęboko w swoich jamach. Ochroni ich grube futro. Psy od tysięcy lat żyją z człowiekiem. Sierść Felka mimo, że była długa ,nie było wcale gęsta i ciepła. Felek przyznał Stefanowi i Piratowie rację. Czas było poszukać domu, albo chociaż ciepłego fragmentu podłogi. W jego sercu tkwiła też ciągle tęsknota. Przez te miesiące nie zapomniał, że stracił swój dom i zgubił swoją Panią. Lisy odprowadziły Felka na skraj wsi. Poszukaj dobrego człowieka, a jeśli go nie znajdziesz ,to znajdź pustą stodołę. Pamiętaj tylko, żeby najpierw dogadać się z psem, który pilnuje gospodarstwa. Felek i lisy czule się pożegnały ,dotykając się pyszczkami. Kompania długo nie mogła się rozstać, ale w końcu pies ruszył przed siebie. Pirat wstał i zawołał za nim: Pamiętaj, że jeśli coś pójdzie źle, zawsze możesz na nas liczyć. Po prostu przyjdź pod śmietnik i zawołaj nas.  
